<!DOCTYPE html>
<html lang="pl">
<head>
  <meta charset="UTF-8"/>
  <meta name="description" content="Zeszyty Edukacji Narodowej (ZEN) - Hasła rzeczowe -  Zeszyty Edukacji Narodowej (ZEN), samokształceniowa seria publikacji wydawanych 1982–1989 przez Zespół Oświaty Niezależnej, sygnowana skrótem ON (Oświata Niezależna). Ukazały się 74 pozycje, które opublikowano w następujących seriach: Dokumenty, Materiały z Dziejów Polski 1945–1980, Filozofia, Socjologia, Propozycje i Perswazje „Wielkiej Gry”, Dyskusje, Najnowsze Dzieje Polski, Ekonomia, Historia, Polska lat osiemdziesiątych, Mały ZEN, Komitet Helsiński w Polsce."/>
  <meta name="keywords" content="encysol, encyklopedia solidarności, solidarność, ipn, opozycja antykomunistyczna"/>
  <meta name="robots" content="Index, Follow"/>
  <meta name="author" content="Instytut Pamięcie Narodowej"/>
  <meta name="viewport" content="width=device-width, initial-scale=1.0" />

  <meta property="og:site_name" content="Encyklopedia Solidarności" />
  <meta property="og:title" content="Zeszyty Edukacji Narodowej (ZEN)" />
  <meta property="og:description" content="Zeszyty Edukacji Narodowej (ZEN), samokształceniowa seria publikacji wydawanych 1982–1989 przez Zespół Oświaty Niezależnej, sygnowana skrótem ON (Oświata Niezależna). Ukazały się 74 pozycje, które opublikowano w następujących seriach: Dokumenty, Materiały z Dziejów Polski 1945–1980, Filozofia, Socjologia, Propozycje i Perswazje „Wielkiej Gry”, Dyskusje, Najnowsze Dzieje Polski, Ekonomia, Historia, Polska lat osiemdziesiątych, Mały ZEN, Komitet Helsiński w Polsce." />
  <meta property="og:type" content="article" />
  <meta property="og:image" content="" />
    
  <title>Zeszyty Edukacji Narodowej (ZEN) - Hasła rzeczowe -  Encyklopedia Solidarności</title> 
  <link rel="canonical" href="https://encysol.pl/es/encyklopedia/hasla-rzeczowe/14836,Zeszyty-Edukacji-Narodowej-ZEN.html" />
  <link href="/dokumenty/szablonyimg/249-favicon.ico" rel="shortcut icon" />
  <link href="/script/mootools/cerabox/style/cerabox.css" type="text/css" rel="stylesheet" />
  <link href="/script/mootools/vlaCalendar/styles/vlaCal-v2.11.css" type="text/css" media="screen" rel="stylesheet" />
  <link href="/script/mootools/galeria/media2015.css" type="text/css" rel="stylesheet" />
  <link href="/dokumenty/szablonyimg/249-animate.css" type="text/css" rel="stylesheet" />
  <link href="/dokumenty/szablony/dynamic/249/249-17961.css?1619295302" type="text/css" rel="stylesheet" />

                                    <script defer src="/dokumenty/szablonyimg/249-svgxuse.js"></script>
  <script src="/dokumenty/szablony/dynamic/249/249-17934.js?v=0.389"></script>
  
  
  <script>
  var cookiesContentTmp = 'Strona używa plików cookies, aby ułatwić Tobie korzystanie z serwisu oraz do celów statystycznych. Jeśli nie blokujesz tych plików, to zgadzasz się na ich użycie oraz zapisanie w pamięci urządzenia. Pamiętaj, że możesz samodzielnie zarządzać cookies, zmieniając ustawienia przeglądarki. <p><a href="https://encysol.pl/es/wolnytekst/20042,Polityka-prywatnosci.html">Zobacz politykę dotyczącą Prywatności</a></p>';
  </script>

 

<!--[if lt IE 9]>
<script  src="/script/html5/html5shiv.js"></script>
<![endif]-->

</head>
<body class="bg loading ">

<div id="fb-root"></div>
<script async defer crossorigin="anonymous" src="https://connect.facebook.net/pl_PL/sdk.js#xfbml=1&amp;version=v7.0" nonce="RkSvXtyg"></script>

<!-- WCAG opcje -->
<ul class="nav">
	<li><a href="#menu">Przejdź do menu głównego</a></li>
	<li><a href="#wtxt">Przejdź do treści</a></li>
	<li><a href="/es/szukaj">Przejdź do wyszukiwarki</a></li>
	<li><a href="/es/mapa">Mapa strony</a></li>
</ul>
<!-- .WCAG opcje -->

<div class="loader"><div><span></span></div></div>
<div id="menu-scroll"></div>

<div id="page">
<!-- header -->
<header>
	
	<div class="inside-wide">
		<div id="menu-wrapper">
			<div class="logo"><h1><a href="/" title="Strona główna"><span class="hide">Encyklopedia Solidarności Zeszyty Edukacji Narodowej (ZEN) - Hasła rzeczowe - </span></a></h1></div>
			<!-- menu -->
			<div class="naglowek hide"><h2>Nawigacja</h2></div>
			<nav id="menu">
				

<ul id="navmenu" class="mainmenu">
  <li><a href="/" class="icon-home"><strong class="hide">Strona główna</strong></a></li>
  			<li class=" expand">     
                    <a href="/es/o-nas" target="_top" class="" id="click_waypoint_3777"><strong><span>O nas</span></strong></a>
          							<ul>
							<li class="">     
                    <a href="/es/o-nas/o-projekcie" target="_top" class=" ">O projekcie</a>
          					</li>
			<li class="">     
                    <a href="/es/o-nas/redakcja" target="_top" class=" ">Redakcja</a>
          					</li>
			<li class="">     
                    <a href="/es/o-nas/kontakt-do-redakcji" target="_top" class=" ">Kontakt do redakcji</a>
          					</li>
					</ul>
					</li>
			<li class="check expand">     
                    <a href="/es/encyklopedia" target="_top" class="check" id="click_waypoint_3780"><strong><span>Encyklopedia</span></strong></a>
          							<ul>
							<li class="">     
                    <a href="/es/encyklopedia/biogramy" target="_top" class=" icon-biogram">Biogramy</a>
          					</li>
			<li class="check">     
                    <a href="/es/encyklopedia/hasla-rzeczowe" target="_top" class="check  icon-doc">Hasła rzeczowe</a>
          					</li>
					</ul>
					</li>
			<li class=" expand">     
                    <a href="/es/publikacje" target="_top" class="" id="click_waypoint_3783"><strong><span>Publikacje</span></strong></a>
          							<ul>
							<li class="">     
                    <a href="/es/publikacje/publikacje-naukowe" target="_top" class=" ">Publikacje naukowe</a>
          					</li>
			<li class="">     
                    <a href="/es/publikacje/publikacje-popularnonau" target="_top" class=" ">Publikacje popularnonaukowe</a>
          					</li>
			<li class="">     
                    <a href="/es/publikacje/opublikowane-tomy-encyk" target="_top" class=" ">Opublikowane tomy Encyklopedii Solidarności</a>
          					</li>
					</ul>
					</li>
			<li class=" expand">     
                    <a href="/es/zasoby" target="_top" class="" id="click_waypoint_3786"><strong><span>Zasoby</span></strong></a>
          							<ul>
							<li class=" expand">     
                    <a href="/es/zasoby/prasa-ksiazki-i-broszur" target="_top" class=" icon-newspaper">Prasa</a>
          					</li>
			<li class="">     
                    <a href="/es/zasoby/plakaty-kalendarze" target="_top" class=" icon-poster">Plakaty</a>
          					</li>
			<li class="">     
                    <a href="/es/zasoby/banknoty" target="_top" class=" icon-money">Banknoty</a>
          					</li>
			<li class="">     
                    <a href="/es/zasoby/koperty-pocztowki-znacz" target="_top" class=" icon-doc">Koperty</a>
          					</li>
			<li class="">     
                    <a href="/es/zasoby/pocztowki" target="_top" class=" icon-postalcard">Pocztówki</a>
          					</li>
			<li class="">     
                    <a href="/es/zasoby/kalendarze" target="_top" class=" icon-calendar">Kalendarze</a>
          					</li>
			<li class="">     
                    <a href="/es/zasoby/znaczki" target="_top" class=" icon-stamp">Znaczki</a>
          					</li>
					</ul>
					</li>
	</ul>			</nav>
			<!-- menu. -->
	</div>
	
		<!-- header opcje -->
		<div id="header-opcje" class="">	
			<ul class="opcje">
				<li class="mobileHide"><a href="/es/wai" class="icon-eye mobileHide"><span class="hide">Wersja kontrastowa</span></a></li>
				<li class="text-size mobileHide">
					<!-- font opcje -->
					<div id="text-size"><strong class="hide">Rozmiar czcionki</strong>
						<a href="#" title="Czcionka normalna" class="a tips" id="r_100"><span>czcionka normalna</span></a>
						<a href="#" title="Czcionka średnia" class="aa tips" id="r_120"><span>czcionka Średnia</span></a>
						<a href="#" title="Czcionka duża" class="aaa tips" id="r_140"><span>czcionka duża</span></a>
					</div>
					<!-- font opcje. -->
				</li>
				<li class="line mobileHide"><a href="https://www.facebook.com/ipngovpl/" class="icon-facebook"><span class="hide">Facebook</span></a></li>
				<li class="mobileHide"><a href="https://twitter.com/ipngovpl" class="icon-twitter"><span class="hide">Twitter</span></a></li>
				<li class="mobileHide"><a href="https://www.youtube.com/user/IPNtvPL" class="icon-youtube"><span class="hide">Youtube</span></a></li>
				<li class="mobileShow"><a href="/es/szukaj" class="icon-search"><span class="hide">Szukaj</span></a></li>
              <li class="mobileShow"><a href="#" class="icon-menu" id="menuBtn"><span class="hide">Menu</span></a></li>
			</ul>
		<div class="clear"></div>
		</div>
		<!-- header opcje. -->
		
		<!-- search -->
		<div id="search">
		<h3>Wyszukiwarka</h3>
		<form action="/es/szukaj" method="post">
		<fieldset>
		<legend>Wyszukiwarka</legend>
		<label for="szukajg">Wyszukiwarka</label>
		<input type="hidden" name="szukajw[1]" id="szukajw1o" value="1" />
		<input type="hidden" name="szukajw[2]" id="szukajw2o" value="1" />
		<input type="hidden" name="szukajw[3]" id="szukajw3o" value="1" />
		<input type="text" name="szukaj" id="szukajg" placeholder="wpisz szukaną frazę" value="" />
		<button type="submit" class="icon-search">Szukaj</button>
          <div>
            <a href="/es/szukaj" class="icon-search">Wyszukiwarka zaawansowana</a> 
            <a href="/es/tagi" class="icon-filter">Wyszukiwarka po tagach</a>
          </div>
		</fieldset>
		</form>
		</div>
		<!-- search. -->
	
	
	
</div>
	
</header>
<!--  header. -->

<span id="wtxt"></span>

<div id="sciezka-navi"><div class="inside-wide"><h3 class="hide">Aktualnie znajdujesz się na:</h3><div id="sciezka-naviMenu"><a href="#">Hasła rzeczowe</a></div><ul id="sciezka-naviUl">
<li><a href="/es/">Strona główna</a></li>

	<li><span></span><a href="/es/encyklopedia">Encyklopedia</a></li>	

	<li><span></span><a href="/es/encyklopedia/hasla-rzeczowe">Hasła rzeczowe</a></li>	

</ul></div></div>

<!--  content  -->
<main id="content" class="subPage">
    
  <div class="inside-wide"><div class="naglowek margin"><h2>Hasła rzeczowe</h2></div></div>
  
  <section class="panel inside">
      
                




    


<div class="fullscreen--">
  
  <section class="txtArea">
    <article class="txt">
      
      <div class="head">
        <h2>Zeszyty Edukacji Narodowej (ZEN)</h2>      </div>
      
            <p><strong>Zeszyty Edukacji Narodowej (ZEN)</strong>, samokształceniowa seria publikacji wydawanych 1982–1989 przez Zespół Oświaty Niezależnej, sygnowana skrótem ON (Oświata Niezależna). Ukazały się 74 pozycje, które opublikowano w następujących seriach: Dokumenty, Materiały z Dziejów Polski 1945–1980, Filozofia, Socjologia, Propozycje i Perswazje „Wielkiej Gry”, Dyskusje, Najnowsze Dzieje Polski, Ekonomia, Historia, Polska lat osiemdziesiątych, Mały ZEN, Komitet Helsiński w Polsce. Drukowano techniką sitodrukową i offsetową w nakł. pocz. (do 1984) 4–6 tys. egz. plus dodruki 4 filii poza Warszawą, nast. (po 1985) ok. 2–3 tys. egz. Pocz. publikacje były adresowane przede wszystkim do nauczycieli i uczniów, miały pełnić rolę podręczników szkolnych i materiałów dydaktycznych, stanowić podstawę do pracy kół samokształceniowych powstających spontanicznie w środowiskach uczniowskich w całym kraju; późn. koncepcję rozszerzono o inicjatywę propozycji programowych dla tworzących się kół samokształceniowych działających w środowiskach robotniczych. Większość ZEN drukowało utworzone na potrzeby działalności wydawniczej ZON Wydawnictwo Społeczne KOS, pozostałe ukazały się przy współpracy z wieloma innymi wydawnictwami podziemnymi. Z ramienia ZON pracami kierował Andrzej Janowski, redaktorem nacz. serii był Andrzej Arendarski, a szefem pionu wydawniczego Tomasz Trepka. Szefowa ZON Krystyna Starczewska wspierała ZEN organizacyjnie. Redakcja obejmowała siedem działów: historię, literaturę, ekonomię, psychologię, socjologię, filozofię i wiedzę o religii, obsługiwanych przez osobne zespoły współpracowników, wyszukujące autorów i programujące mniejsze serie tematyczne w swoich dziedzinach – w założeniach każda po 10 pozycji. Pierwszy zeszyt pt. <em>Propozycje programowe dla kół samokształceniowych</em>. Ok. 1985 działalność samokształceniowa zaczęła zanikać, a pomysł serii sprzężonych z procesem samokształcenia (publikowanych w określonym rytmie) okazał się nierealny w warunkach konspiracyjnych. Odstąpiono od wydawania serii na rzecz pojedynczych pozycji o walorach edukacyjnych; pojawiły się książki w twardej oprawie i klejonymi grzbietami. Większość publikacji ZEN stanowiły pierwodruki lub pierwsze polskie tłumaczenia, sporadycznie przedruki z wydawnictw emigracyjnych, we współpracy z wydawcami krajowymi, m.in. podręcznik historii literatury <em>Glosariusz</em> (t. 3 i 4, 1988 za Dolnośląską Radą Edukacji Narodowej). Niektóre pozycje doczekały się kilku wydań, także w in. wydawnictwach. Cykl <em>Materiały z dziejów Polski 1945</em>–<em>1980</em> (dokumenty i komentarze) to jedyna seria tematyczna, którą udało się doprowadzić do końca. Oddzielnie wydano m.in. Krystyny Kersten (ps. Jan Bujnowski) <em>Konferencję Jałtańską w polskiej perspektywie</em> (1983) oraz Jana Karskiego <em>Wielkie mocarstwa a Polska</em> (1987). Nie udało się zrealizować cyklu ekonomicznego, który miał służyć edukacji w zakresie gospodarki rynkowej pokolenia wyrosłego w warunkach ekonomicznych PRL. Mimo niepowodzenia poszczególnych serii, udało się opublikować wiele cennych pozycji i ukazać wielostronnie m.in. problematykę związaną z systemem komunistycznym. Kilka publikacji zawierało dokumenty ruchu ON, propagujące idee niezależności oświaty i tezy programowe I WZD „S”. W XII 1983 uruchomiono studio nagrań do produkcji kaset o tematyce oświatowej, gł. historycznej i literackiej. Publikacje ukazujące się w ramach tej serii były dostępne w kolportażu w całym kraju. Stworzona infrastruktura techniczna umożliwiła druk i dystrybucję w skali całego kraju ZEN i pism oświatowych: „Edukacja i Dialog”, „KOS”, „Kultura Niezależna”, „Okienko”, „Tu Teraz” i innych. Wykorzystywano m.in. kanały kolportażu „KOS-a”, „Tu Teraz”. ZEN były dofinansowywane m.in. z Zachodu, gdzie koordynację pomocy materialnej przejął w Paryżu Piotr Lasota. Ponadto kilku autorów wydawnictw ZEN, począwszy od 1985 otrzymało z Funduszu Kultury Niezależnej stypendia zagraniczne w Londynie i Paryżu.</p>
      <p class="author">Piotr Bigoś|Włodzimierz Domagalski</p>
      	                        <a href="/es/tagi/2986,Region-Mazowsze.html">Region Mazowsze</a>, <a href="/es/tagi/2987,Warszawa.html">Warszawa</a>      
      <div class="pad_y10"></div>
            
      <div class="clear"></div>
            
      <div class="clear"></div>
      
      <div class="noprint">
              </div>
           
      <div class="clear"></div>
    </article>
    
    <section class="opcje-strony line" id="opcje-strony" class="line">
      <div class="hide"><h3>Opcje strony</h3></div>
      <div class="drukuj" id="drukuj">
        <ul>
          <li class="Left"><a href="#" onclick="history.go(-1);return false;" class="wstecz"><span>Powrót</span> <span class="hide">do poprzedniej strony</span></a></li>
          <li><a href="/es/encyklopedia/hasla-rzeczowe/14836,Zeszyty-Edukacji-Narodowej-ZEN.print" class="print" target="_blank"><span>Drukuj</span> <span class="hide">tą stronę</span></a></li>
          <li><a href="/es/encyklopedia/hasla-rzeczowe/14836,Zeszyty-Edukacji-Narodowej-ZEN.pdf" class="pdf"><span>Generuj PDF</span> <span class="hide">z tej stronie</span></a></li>   
        </ul>
      </div>
    </section>   
    
    <div class="clear"></div>
    <nav class="buttons">
      

	<div class="left prev"><a href="/es/encyklopedia/hasla-rzeczowe/14835,Zespoly-Inicjatywy-Obywatelskiej.html" class="button invert">Poprzedni</a></div>
 

	<div class="left next"><a href="/es/encyklopedia/hasla-rzeczowe/14841,Zgrzyt.html" class="button">Następny</a></div>
    </nav>
    
    <div class="clear"></div>
     <div class="buttony">
        

	<a href="/es/zglosblad/14836,dok.html" class="button">Zgłoś błąd lub potrzebę uzupełnienia</a>
     </div> 
    
        
  </section>
  
  <section class="drukuj share">		
    <div class="hide"><h3>Podziel się</h3></div>
	<div class="buttonInLine"><div class="fb-like" data-href="https://encysol.pl/es/encyklopedia/hasla-rzeczowe/14836,Zeszyty-Edukacji-Narodowej-ZEN.html" data-width="30" data-layout="box_count" data-action="like" data-size="small" data-share="true"></div></div>
	<div class="buttonInLine" id="shareBtn"><a href="https://twitter.com/share" class="share"><strong>Podziel się</strong></a></div>
      <ul id="share">
        <li><a href="https://twitter.com/share" class="twitter"><span class="hide">Podziel się na Twitter</span></a></li>
        <li><a href="https://www.facebook.com/sharer/sharer.php?u=https://encysol.pl/es/encyklopedia/hasla-rzeczowe/14836,Zeszyty-Edukacji-Narodowej-ZEN.html" class="facebook"><span class="hide">Lubię to Facebook - podziel się</span></a></li>
        <li><a href="/es/powiadom/14836,dok.html?poz=encyklopedia/hasla-rzeczowe&amp;drukuj=window" class="polec ceraExternalBox"><span>Powiadom</span> <span class="hide">o tej stronie</span></a></li>
      </ul>
    <div class="clear"></div>
  </section>
  
  <aside class="dodatki">
    
            
    
  </aside>

  
  <div class="clear"></div>
</div>            
      <div class="clear"></div>
  </section>
</main>
<!--  content. -->
<!-- foot  -->
<footer>
<div class="inside">
	<div class="content">
		<div class="xrow">
		
		<div class="x4 x-md">
				<div class="adres">
					<div class="logo"></div>
				</div>
			<div class="clear"></div>
		</div>		
		<div class="x8 x-md">
			<div class="xrow">
			<div class="x5">
				<div class="adres line">
					<p class="icon-education"><a href="https://ipn.gov.pl/pl/edukacja-1/portale-tematyczne">Portale tematyczne</a></p>
					<p class="icon-placeholder"><a href="/es/mapa">Mapa serwisu</a></p>
				</div>
			<div class="clear"></div>
			</div>
			<div class="x4">
				<div class="adres line">
					<p class="icon-user"><a href="https://encysol.pl/es/wolnytekst/20042,Polityka-prywatnosci.html">Polityka prywatności</a></p>
					<p class="icon-info2"><a href="https://encysol.pl/es/wolnytekst/20039,Deklaracja-dostepnosci.html">Deklaracja dostępności</a></p>
					
					<div class="clear"></div>
				</div>
			</div>
			<div class="x3">
				<div class="footer-opcje">
				<h3 class="hide">Opcje dodatkowe</h3>
					<ul class="opcje">
						<li><a href="https://www.facebook.com/ipngovpl/" class="icon-facebook"><span class="hide">Facebook</span></a></li>
						<li><a href="https://twitter.com/ipngovpl" class="icon-twitter"><span class="hide">Twitter</span></a></li>
						<li><a href="https://www.youtube.com/user/IPNtvPL" class="icon-youtube"><span class="hide">Youtube</span></a></li>
					</ul>
				</div>
			</div>
			</div>
		</div>
		<div class="clear"></div>			
			
		</div>
		</div>
		<div class="clear"></div>
	</div>
	
<div class="clear"></div>
</footer>
<!-- foot.  -->

<div class="clear"></div>
</div>

<!-- przypiete  -->
<div class="przypiete">
	<ul>
		<li><a href="https://encysol.pl/es/o-nas/redakcja/12597,Redakcja.html"><span class="icon-info"></span><span class="hide">O autorach</span></a></li>
	</ul>
</div>
<!-- przypiete  .-->

<!-- GoToTop  -->
<div id="back-to-top"><a href="#page"><span>do góry</span></a></div>
<!-- GoToTop  .-->
  
  <!-- Global site tag (gtag.js) - Google Analytics -->



<script async src="https://www.googletagmanager.com/gtag/js?id=UA-186833387-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-186833387-1');
</script>


  
<!-- Global site tag (gtag.js) - Google Analytics -->


  
<script async src="https://www.googletagmanager.com/gtag/js?id=G-6QGEER6G8L"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-6QGEER6G8L');
</script>  

  
  
</body>
</html><!-- 0.255005 / WebAdministrator (22.04.2021 23:37) //--><!-- WWW:2 //-->